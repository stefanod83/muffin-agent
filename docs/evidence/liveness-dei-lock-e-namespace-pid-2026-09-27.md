# La liveness dei lock e i namespace pid (2026-09-27)

Evidenza datata per ADR-0092 e per la claim di
`slice/lock-holder-liveness-by-incarnation`. Non è autorità corrente: la
decisione sta in ADR-0092, il meccanismo in `core/lock/incarnation.ts`.

## Domanda

Come decidere che il detentore di una riga di lock è morto, quando il pid della
riga può appartenere a un altro processo (riavvio di un container) o non
significare nulla per chi legge (un secondo container sulla stessa home)?

## Cosa è stato osservato in Muffin

Percorso di produzione, base `origin/dev` `59501fd5`:

- `heldBy` (`core/lock/durable.ts`) chiede `alive(pid)` prima dell'orizzonte;
  `alive` di default è `pidAlive`, cioè `kill(pid, 0)`.
- La stessa regola decide: il lock del gateway (`GatewayLock`, `readGateway`
  per `gateway status` e `doctor`), il send lock, il lock dell'estrazione della
  memoria, e i turni (`TurnStore.reclaim` a ogni avvio di un runtime,
  `TurnStore.health` in `doctor`).
- Il processo che esegue sempre `reclaim` è anche il primo di ogni container:
  l'entrypoint del percorso Docker lancia `muffin doctor` e poi il gateway.

Misure (una review indipendente di `slice/experimental-docker-compose`, Docker
29.8, WSL2):

- dopo l'OOM del gateway (pid 7) il container riavviato ha rifiutato di partire
  con `un gateway è già attivo (pid 7)` ed exit 75 per 24 volte, 27 riavvii,
  circa 17 minuti e mezzo; è ripartito solo perché un riavvio ha preso il pid 6;
- un OOM del pid 7 riavviato come pid 8, e un SIGKILL del pid 8 riavviato come
  pid 7, sono ripartiti subito: l'esito dipende da quale pid tocca al processo
  nuovo.

Nel codice, l'emendamento №3 di ADR-0035 aveva scartato l'ora di avvio del
processo perché non portabile, contando su un riuso dei pid «in ore».

## Peer, per problema

- **PostgreSQL**, `CreateLockFile` (`src/backend/utils/init/miscinit.c`, master
  letto il 2026-09-27): considera stantio un `postmaster.pid` che contiene il
  proprio pid, quello del padre o del nonno, perché «un reboot assegna con
  buona probabilità esattamente lo stesso pid»; poi usa `kill(pid, 0)` per gli
  altri, e in più controlla se il vecchio segmento di memoria condivisa è ancora
  attaccato, cioè una prova tenuta dal kernel e non da un numero.
- **Il socket di controllo del gateway** (`core/gateway/control-socket.ts`)
  cita un peer che scopre lo stato del gateway leggendo un file di stato che
  può sopravvivere a chi l'ha scritto, e conclude che un socket connettibile
  «è» la liveness, senza euristiche sui pid. Vale per un processo che ascolta:
  il gateway sì, un `muffin run` o un `muffin memory extract` no.

La lezione estratta, non l'architettura: la prova migliore di vita è una
risorsa che il kernel rilascia alla morte del processo.

## Evidenza a favore della scelta

Prototipo (SQLite con `locking_mode = EXCLUSIVE`, sonda con `busy_timeout` 0),
misurato su Docker Linux con un volume condiviso:

- dalla stessa connessione di processo, seconda connessione: vivo;
- da un altro container, cioè un altro namespace pid, mentre il detentore gira:
  vivo;
- dallo stesso altro container subito dopo `kill -9` del detentore: morto.

Implementazione (`core/lock/incarnation.ts`), `evals/system/lock-pid-namespaces.sh`
con il `DurableLock` di produzione su una home in bind mount, immagine
`node:22-bookworm`:

| Caso | `origin/dev` 59501fd5 | con ADR-0092 |
|---|---|---|
| riavvio: il rimpiazzo di un container ucciso (stesso pid 1) | rifiutato | prende il lock subito |
| vicino, mentre il detentore vive (pid 107 nel suo container) | **prende il lock di un detentore vivo** | rifiutato |
| vicino, subito dopo `kill -9` del detentore | rifiutato (vede vivo il proprio pid 1) | prende il lock subito |

Il detentore del caso «vicino» parte con un pid alto (107) di proposito. Con un
pid piccolo il caso passava per caso anche sul baseline: il `node` del lettore
ha thread con id piccoli, e `kill(tid, 0)` risponde anche per un thread
(misurato con pid 7).

Nella sandbox di produzione (`SandboxExecutor` con `mandatoryGuards`,
bubblewrap) la cartella `incarnations/` risulta vuota mentre l'host vede il file
dell'incarnazione: la maschera di `denyRead` la copre.

Test rossi prima della modifica e verdi dopo:

- `core/lock/durable.test.ts`, «a holder is judged by its process»: riuso del
  pid (il test riscrive il pid di un detentore ucciso con quello di un processo
  vivo) e vicino (lo riscrive con un pid morto mentre il detentore vive);
- accettazione A1 (il gateway ucciso con SIGKILL, con il pid della riga
  riscritto come in un container riavviato: prima restava «attivo») e B5 (il
  turno ucciso a metà: prima `doctor` non lo nominava).

Mutazioni, ciascuna rossa: la liveness che ignora l'incarnazione (unit, A1,
B5); il file non tenuto bloccato (unit, compreso il controllo dallo stesso
processo); i token coniati senza incarnazione in `incarnation.ts` (unit).
La revisione indipendente ne ha aggiunte due, prese solo dall'accettazione: i
token dei turni coniati senza incarnazione (`core/turns` resta verde, B5
rosso) e `readGateway` che ignora `holder_id` (A1 rosso). Il lato turni e il
lato `readGateway` sono quindi sorvegliati dall'accettazione, non dagli unit.

## Evidenza contraria e limiti

- Un falso «vivo» resta possibile per un processo bloccato ma vivo: per questo
  l'orizzonte duro non cambia.
- Tre test esistenti scrivevano righe a nome di un pid finto dal processo di
  test: con l'incarnazione del processo di test risultavano vive. Non era un
  difetto dei test: nessun processo deve mettere la propria incarnazione in una
  rivendicazione fatta a nome di un altro pid (ADR-0092, punto 4).
- La chiusura di un descrittore rilascia tutti i lock POSIX del processo sul
  file: il meccanismo regge solo se il processo detentore non apre quei file
  fuori da SQLite. La prima versione affermava che nessun codice lo facesse, ed
  era falso: la revisione indipendente ha mostrato che `fs_search` e `fs_read`,
  che girano nel processo detentore con il workspace di default `$HOME`,
  aprivano il file e liberavano il lock (un turno vivo marcato interrotto da un
  altro processo). Riprodotta anche la lettura degli `include` git. Correzione:
  `incarnations/` in `denyRead` e un controllo sugli `include`. La seconda
  revisione indipendente ha trovato che il resto del controllo git (il
  puntatore `.git`, `commondir`) apriva ancora percorsi scelti dal contenuto:
  un `.git` che punta al file, a `/proc/self/fd/N` (senza nemmeno conoscere
  l'id), o un `commondir` che punta al file liberavano il lock. Correzione:
  tutte le letture del controllo git passano da un solo helper che risolve i
  link e rifiuta un file di incarnazione. `agent/tools/fs-incarnation.test.ts`
  copre i sette casi, rosso prima di ciascuna correzione e verde dopo, tranne
  «a `.git/config` that links to the incarnation file», che era già verde prima
  della seconda correzione e sorveglia la risoluzione dei link; le
  mutazioni (via la voce di `denyRead`, via il controllo nell'helper, via la
  risoluzione dei link) lo fanno tornare rosso. La stessa revisione ha
  verificato gli altri lettori interni (vault, skill, `send_file`, allegati,
  undo, persona, trace, sessioni, backup) e li ha trovati confinati a
  directory che non contengono `incarnations/`.
- Fuori da questa claim, stessa classe: con un workspace che contiene la home,
  `fs_read` di `muffin.db` è permesso, e un `.git` verso `/proc/self/fd/N` può
  raggiungere il descrittore di `muffin.db`. Aprire e chiudere `muffin.db`
  fuori da SQLite fa perdere al processo i suoi lock su quel file (SQLite, «How
  To Corrupt An SQLite Database File», §2.2). Esisteva prima di questo branch;
  va chiuso in una claim sua.
- Solo Linux misurato (WSL2 e container Debian). macOS usa gli stessi lock
  POSIX tramite SQLite, ma non è provato.
- Filesystem di rete: non supportati, come non lo è già `muffin.db`.

## Council

Cinque consulenti indipendenti, revisione anonima incrociata, sintesi. La
candidata «stesso pid» (A) è stata scartata dopo che la revisione ha mostrato
il `reclaim` che percorre righe di altri processi; la candidata «ora di
avvio» (B) è dominata; «solo documentazione» non ha avuto sostenitori. La
sintesi ha scelto il lock del kernel (C), con l'incarnazione registrata nelle
righe e la regola del pid per le righe vecchie. Due punti della sintesi non
sono stati adottati: una colonna nuova (sostituita dal token, per non migrare
lo schema) e il registro di quale ramo della regola ha deciso (lasciato come
seguito). È stato scartato anche l'argomento di un consulente che proponeva di
accorciare gli orizzonti: un processo vivo ma bloccato tiene il lock del
kernel, quindi l'orizzonte resta l'unica uscita.

## Cosa ribalterebbe la conclusione

Le osservazioni elencate in ADR-0092 §«Cosa la ribalta».
